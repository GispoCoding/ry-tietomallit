---
layout: "default"
title: "Asema- ja yleiskaavan kaavamääräyskokoelma -hanke"
description: ""
id: "akykkmk"
---
# Asema- ja yleiskaavan kaavamääräyskokoelma -hanke
Asemakaavan ja yleiskaavan kaavamääräyskokoelma -hanke on osa [Ryhti-hanketta](https://ym.fi/ryhti), jossa tavoitellaan rakennetun ympäristön keskeisimpien tietojen kokoamista keskitetysti, laadukkaasti ja helposti saataville uuteen rakennetun ympäristön tietojärjestelmään ([Ryhti-järjestelmä](https://www.syke.fi/fi-FI/Tutkimus__kehittaminen/Tutkimus_ja_kehittamishankkeet/Hankkeet/Rakennetun_ympariston_tietojarjestelma__RYTJ)).  

Lain rakennetun ympäristön tietojärjestelmästä ja maankäyttö- ja rakennuslain muuttamisesta mukaisesti kaava muodostuisi jatkossa kaavakohteista ja -määräyksistä. Nykyisen maankäyttö- ja rakennuslain ([5.2.1999/132](https://www.finlex.fi/fi/laki/ajantasa/1999/19990132)) 29 §, 40 § ja 55 §:n mukaisesti kaava esitetään kartalla ja  kaavaan kuuluvat myös kaavamerkinnät ja -määräykset. Kaavamerkinnöistä eri kaavatasoilla on säädetty erillisellä ympäristöministeriön asetuksella ([31.03.2000](https://www.finlex.fi/fi/viranomaiset/normi/700001/5133)).

Asema- ja yleiskaavan kaavamääräyskokoelma -hanke sekä vastaava erillinen maakuntakaavamääräyksiä koskeva hanke ovat tärkeässä roolissa kansallisesti yhteentoimivan kaavatietomallin soveltamisessa. Tässä asema- ja yleiskaavan kaavamääräyskokoelma -hankkeessa on tarkasteltu kaavoituksessa käytettäviä käsitteitä kansallisesti yhteentoimivan tietomallin näkökulmasta, jotta kaavatietomallissa pystytään järjestämään kaavoittajien laatimat kaavamääräykset koodistojen avulla koneluettavaan muotoon. Työn tavoitteena oli:

- Laatia julkinen julkaisu tai tietopalvelu asema- ja yleiskaavamääräyksistä.
- Laatia ehdotus koodistomuotoisista kaavamääräysluetteloista soveltamisohjeineen
- Laatia ehdotus kaavakohteiden esitystavasta teknisine määrittelyineen.
- Päivittää em. muutokset Yhteentoimivuusalustan työkaluihin ja kaavatietomalliin
- Raportoida työn sisältö ja tietomallin ja koodistojen jatkokehitysehdotukset